<!DOCTYPE html>

<html>
<head>
	<title>Borelioza</title>
	<meta charset="UTF-8">
 	<link href="../CSS/MainStyle.css" rel="stylesheet">
 	<link href='https://cdnjs.cloudflare.com/ajax/libs/twitter-bootstrap/3.3.7/css/bootstrap.min.css' rel='stylesheet prefetch'>
</head>

<body>
	<div class="page-header">
		<h1>Borelioza <small>Borreliosis</small>
		</h1>
	</div>

<div class="container">

	<h3>Patogeneza</h3>


	<p>Borelioza, inaczej choroba z <a href="http://bit.ly/2fRd5rz" target="blank_">Lyme</a>, krętkowica kleszczowa, jest stosunkowo nową chorobą – rozpoznaje się ją od
	drugiej połowy lat 80. XX wieku. Wywołują ją <a href="http://bit.ly/2hhLmSr" target="blank_">bakterie</a> <a href="http://bit.ly/2hkKj4T" target="blank_">Borrelia burgdorferi</a> – odkryte w 1982 roku przez <a href="http://bit.ly/2hzvnP4" target="blank_">W. Burgdorfera</a>.
	Bakterie te mogą występować w kilku postaciach – jako <a href="http://bit.ly/2grnW0n" target="blank_">krętki</a>, a także w <a href="http://bit.ly/2grDf9c" target="blank_">formach przetrwalnikowych</a> (m.in. <a href="http://bit.ly/2goa2aA" targer="blank_">cysty</a>).
	Krętki są bardzo ruchliwe, natomiast formy przetrwalnikowe nieruchome, za to są odporne na niektóre <a href="http://bit.ly/2hcaRXZ" target="blank_">antybiotyki</a>
	niszczące krętki. Borrelia może przenikać do komórek ludzkich (<a href="http://bit.ly/2hi8rHK" target="blank_">makrofagów</a>, <a href="http://bit.ly/2goaCEW" target="blank_">limfocytów</a>, <a href="http://bit.ly/2hkQRQM" target="blank_">fibroblastów</a>) i tam przeżyć.
	Niektóre odmiany boreliozy wywołują dolegliwości stawowe, inne neurologiczne. Istnieją też bakterie powodujące zmiany
	skórne.</p>

	<hr>


	<h3>Przyczyny</h3>


	<p>Badacze odkryli, że większość dzieci dotkniętych tą chorobą mieszkało w pobliżu obszarów leśnych, które ukrywały
	znaczną populację <a href="http://bit.ly/2hzGxU0" target="blank_">kleszczy</a>. Odkryto również, że pierwsze objawy choroby u dzieci zazwyczaj ujawniały się w miesiącach
	letnich – właśnie w szczycie aktywności kleszczy. Część pacjentów zgłosiło wystąpienie swoistej wysypki tuż przed
	wystąpieniem objawów zapalenia stawów, a wielu z nich zostało ukąszonych przez kleszcza w miejscu wysypki. Dalsze
	badania doprowadziły do ​​odkrycia, że ​​małe kleszcze żerujące na dzikich zwierzętach (np. jeleniowatych)
	zainfekowane są często bakteriami odpowiedzialnymi za wywołanie boreliozy.</p>

	<hr>


	<h3>Objawy</h3>


	<p>Generalnie borelioza atakuje <a href="http://bit.ly/2goeRQQ" target="blank_">tkankę łączną</a>, <a href="http://bit.ly/2hzFkMv" target="blank_">mięśniową</a> 
	i <a href="http://bit.ly/2grxpoj" target="blank_">nerwową</a>. Choroba rozwija się w ciągu 1–3 tygodni od
	ukąszenia. Może pojawić się tzw. <a href="http://bit.ly/2gyCk5t" target="blank_">rumień wędrujący</a> – zaczerwienienie o średnicy od kilku do kilkunastu centymetrów,
	może być lekko wypukłe, ciepłe, bolesne przy dotyku. Typowy rumień po ukąszeniu kleszcza jest jaśniejszy od środka.
	Uwaga: rumień wędrujący występuje w ok. 30 proc. przypadków boreliozy (u dzieci tylko w 10 proc.). W tej fazie mogą
	pojawić się objawy grypopodobne. Jeśli nie zostaną podane antybiotyki, borelioza przechodzi w fazę rozsianą. W ciągu 2
	tygodni do kilku miesięcy pojawiają się objawy wtórne. Może to być zapalenie stawów, zaburzenia neurologiczne i
	kardiologiczne. Po roku od zakażenia borelioza przechodzi w postać przewlekłą. Lista objawów tej fazy jest długa.
	Pojawia się gorączka, dreszcze, bóle głowy, gardła, stawów, tiki mięśni, sztywność stawów. Chory może potrójnie
	widzieć, mieć paraliż mięśni twarzy, zawroty głowy, problemy z mówieniem, orientacją przestrzenną.</p>

	<hr>


	<h3>Diagnostyka</h3>


	<p>Niestety, żaden z dostępnych testów nie może w 100 proc. wykluczyć ani potwierdzić boreliozy. Badania serologiczne
	krwi polegają na wykrywaniu przeciwciał IgM i IgG przeciw Borrelii. Niestety, przeciwciała pojawiają się w surowicy
	dopiero kilka tygodni po zakażeniu, gdy choroba dawno się rozwija. W dodatku bakterie mogą się przenosić (z krwi do
	płynu stawowego lub centralnego układu nerwowego), a wtedy stężenie przeciwciał we krwi spada. Zdarza się więc, że u
	chorych, mających żywe krętki w organizmie, wynik badania jest ujemny. W Polsce najpopularniejszy test ELISA – często
	wychodzi fałszywie ujemnie – jest wiarygodny w 30 proc. przypadków. Czulszym badaniem (70 proc. wiarygodności) jest
	test Western Blott, ale można go zrobić po minimum 3 tygodniach od ukąszenia. Najdokładniejszą diagnozę daje PCR,
	czyli badanie polegające na poszukiwaniu (we krwi lub moczu, płynie stawowym lub mózgowo-rdzeniowym) DNA bakterii.
	Można je zrobić w kilku miejscach w Polsce już kilka dni po ukąszeniu, nie ma ono bowiem związku z przeciwciałami.
	UWAGA. Wynik negatywny któregoś z badań nie wyklucza boreliozy. Najczęściej diagnoza stawiana jest na podstawie
	objawów klinicznych, po wykluczeniu innych schorzeń. Często borelioza, zwłaszcza przewlekła, jest mylona ze
	stwardnieniem rozsianym, nerwicą, reumatyzmem, fibromialgią, toczniem rumieniowatym. Niezawodna diagnostyka
	sprawiłaby, że niezwłocznie można by leczyć boreliozę. Im wcześniej zacznie się terapię, tym jest krótsza i daje
	większą szansę na całkowite wyleczenie. Szybko wyleczona choroba nie zostawia szkód w organizmie. Na razie nie ma co
	liczyć na szczepionkę przeciw tej chorobie. Gorzej: po przejściu boreliozy nie nabywa się odporności. Pozostaje
	jedynie chronić się przed kleszczami wszelkimi dostępnymi metodami (ubranie, repelenty).</p>

	<hr>


	<h3>Leczenie</h3>


	<p>Boreliozę leczy się antybiotykami. U niektórych chorych leczenie boreliozy trwa półtora roku, a u innych zaledwie
	kilka tygodni. Skąd ta różnica? Powodem nie jest postać boreliozy, ale fakt, ile czasu trwa choroba, nim została
	postawiona prawidłowa diagnoza. Według obowiązującej u nas procedury (wg IDSA – Amerykańskiego Towarzystwa Chorób
	Zakaźnych) uważa się, że po krótkiej antybiotykoterapii borelioza jest raz na zawsze zwyciężona. Jeśli pacjent nadal
	źle się czuje, to po prostu cierpi na tzw. zespół poboreliozowy. Nie ma wtedy wskazań do leczenia antybiotykiem. Gdy
	jest uparty, prowadzi się leczenie objawowe. Przeciwnego zdania są lekarze zrzeszeni w innym stowarzyszeniu – ILADS.
	Uważają, że boreliozę należy leczyć długą i złożoną antybiotykoterapią, a czas leczenia ustala się indywidualnie.
	Krótka seria antybiotyków tylko uodparnia bakterie. Borelioza jest stosunkowo młodą jednostką chorobową, nie została
	jeszcze do końca poznana. Często chorego od lat borykającego się z boreliozą (zaleczoną lub wcale niezdiagnozowaną)
	wysyła się do psychiatry (niekiedy zdarza się, że ten specjalista wykrywa prawdziwą przyczynę cierpień – boreliozę). W
	najlepszym razie pacjent słyszy, że jest hipochondrykiem, ma urojenia. Tacy chorzy znajdują ratunek u lekarzy
	specjalizujących się w boreliozie, bo... sami wcześniej doświadczyli tej choroby i na sobie wypróbowali terapię.</p>

	<hr><br>

	<p style="text-align: center; font-size:12px">Chcesz wiedzieć więcej? Przeczytaj artykuł na 
	<a href="https://pl.wikipedia.org/wiki/Borelioza" target="blank">Wikipedii</a>.</p>

	<br>

</div>

</body>
</html>