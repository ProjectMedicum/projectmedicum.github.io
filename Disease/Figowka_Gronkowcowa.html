<!DOCTYPE html>

<html>
<head>
	<title>Figówka Gronkowcowa</title>
	<meta charset="UTF-8">
  	<link href="../CSS/MainStyle.css" rel="stylesheet">
	<link href='https://cdnjs.cloudflare.com/ajax/libs/twitter-bootstrap/3.3.7/css/bootstrap.min.css' rel='stylesheet prefetch'>

</head>

<body>
	<div class="page-header">
		<h1>Figówka Gronkowcowa <small>Staphylococcus epidermidis</small>
		</h1>
	</div>

	<div class="container">
	     
		<h3>Patogeneza</h3>


		<p>Figówka gronkowcowa to przewlekłe, ropne zapalenie mieszków włosowych. Stan zapalny zwykle rozwija się w obrębie
		owłosionej skóry twarzy - górnej wargi, brody, policzków, rzadziej głowy, karku czy klatki piersiowej, w związku z tym
		chorobę najczęściej diagnozuje się u mężczyzn. Figówka ma charakter przewlekły, tzn. stan zapalny może trwać od kilku
		miesięcy do nawet kilku lat.</p>

		<hr>


		<h3>Przyczyny</h3>


		<p>Jak wskazuje nazwa, przyczyną przewlekłego, ropnego stanu zapalnego mieszków włosowych jest zakażenie gronkowcem.
		Jak do niego dochodzi? Na skórze człowieka znajdują się liczne bakterie, nie tylko te niechorobotwórcze. Czasami
		naturalną florę bakteryjną skóry mogą zasiedlić bakterie patogenne - gronkowiec złocisty i paciorkowce ropne, które
		wywołują ropne choroby skóry (piodermie). Jednak do ich rozwoju dochodzi dopiero wtedy, gdy zostanie uszkodzona skóra,
		np. w wyniku skaleczenia, zadrapania, otarcia naskórka, co często zdarza się podczas golenia. Wówczas może dojść do
		wniknięcia bakterii w głąb mieszków włosowych i rozwoju zapalenia. Przewlekła postać takiego stanu zapalnego to
		figówka.</p>

		<hr>


		<h3>Objawy</h3>


		<p>Objawami figówki są liczne krosty i grudki, które tkwią w ujściach mieszków włosowych. Każda ze zmian wygląda,
		jakby była przebita włosem. Zmiany te częściowo zasychają, tworząc strupy, pozostałe mogą tworzyć nacieki i guzy
		ropne. Ponadto stan zapalny prowadzi do zniszczeń brodawek włosowych, a co za tym idzie – do wypadania włosów (ale
		same włosy nie są zniszczone), na miejscu których mogą powstawać blizny. Zwykle jednak po wyleczeniu włosy odrastają
		Na szczęście w większości przypadków choroba nie powoduje zmniejszenia ilości owłosienia.</p>

		<hr>


		<h3>Leczenie</h3>


		<p>W leczeniu miejscowym stosuje się antybiotyki (zgodnie z wynikami posiewu i antybiogramu), maści złuszczające oraz
		pędzluje się zmiany roztworem fioletu goryczki. Ponadto należy zadbać o dostarczenie witamin z grupy B i witaminy C. W
		przypadkach trudno leczących się zmian, antybiotyki stosowane są także ogólnoustrojowo. Istnieje także możliwość
		leczenia szczepionkami bakteryjnymi (szczepionką gronkowcową). Bardzo ważna jest także higiena osobista - najlepiej
		używać jednorazowych maszynek do golenia, a jeśli są wielorazowego użytku – należy je odkażać. Odradza się stosowania
		maszynek elektrycznych, ponieważ mogą one pogorszyć stan skóry Należy zaznaczyć, że leczenie figówki gronkowcowej jest
		długotrwałe.</p>

	</div>
</body>
</html>
